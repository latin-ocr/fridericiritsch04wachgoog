ua nina. anax. ar ersrsrnxro. 141

tione Alexandri commentarii veterum scriptorum discipulis

. in schola traditi (h. e. (χολικὰ ὑπομνήματα quaedam) pro-
dierunt apud Capellmannum p. 13, e pinguiore etiarn errore
Alexandri in Aratum commentarii, de quibus videndus Naelrius
Sched. crit. p. 'l et Capellm. p. 5. 43. Vt igitur ad ipsa
verba grammatici Crameriani propius accedamus: ecquis est,
qui serio sibi persuadeat tot, quot Alexandriae exstitisse credi-
bile sit, tragoediarum comoediarumque recensionem criticam
binorum hominum labore potuisse perfici? eorum potissimum,
quorum tanta fuit in aliis litterarum generibus fertilitas,
quorumque alter relicta Alexandria aliquantum temporis apud
Macedoniae regern degit (de bibl. Alex. p. 18). Sed modestius
agamus et iu principibus poetis subsistamus: quemadmodum ,
ne Zenodotum quidem epicorum omnium, nedum lyricorum
διορθωτὴν quisquam sibi finget. Magnamne'igitur veri speciem
hoc habet artioribus finibus circumscriptum, ut in Aeschy-
leis, Sophocleis, Euripideis fabulis perpoliendis is elaborasse
credatur, cuius ne una quidem de scripturae vel fide et
integritate vel corruptela et discrepantia in tragicorum scholiis
notatio supersit vel alibi memoretur? Neque enim tantam,
quanta est in Homericis Zenodotearum, multitudinem ullo
modo expetimus Deinde autem quid esse illud dicamus,
quod Alexandro Lycophronique cum Zenodoto Aristarchus ita
opponuntur, ut ab his soli esse poetici h. e. epici libri (for-
tasse cunr lyricis) recensiti dicantur? Namque (ut prorsus
omissum in hoo genere Aristophanem Byzantium nunc tace-
amus) quis ignorat practer Homerum, Hesiodum, Pindarum, aa
Archilochum, Alcmauem, Alcaeum, Anacreontem, in ipsis
scaenicis poetis Aeschylo, Sophocle, Euripide, lone, Aristo-
phane aliisque fortasse comicis tractandis Aristarchi operam
versatam esse et vitam consumptam? Vide si tanti sit
Schneidernm de font. schol. Aristoph. p. 86 luliumque
Richterum de Aesch. Soph. Eur. interpretibus graecis (Berol.
a. 1839) p. 75 sq. et, ut qualis illa opera fuerit distinctius
intellegatur, Lehrsium dc Arist. stud. Hom. p. 258, quamvis
olim oblocuta Bernhardyo.

 

